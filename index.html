<!DOCTYPE html>
<html lang="pl">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <meta name="theme-color" content="#9135f6">
    <title>Fantasy books</title>
   
    <link rel="icon" href="logo.png">
    <link rel="stylesheet" href="style.css">
    <link rel="manifest" href="manifest.json">

</head>
<body>
    <header>
        <h1>Blog o książkach</h1>
    </header>
    <main>
        <div class="book">
            <div class="img"></div>
            <h3>Autor Andrzej Sapkowski
            
            </h3>
            <p>Andrzej Sapkowski (ur. 21 czerwca 1948 w Łodzi) – polski pisarz fantasy, z wykształcenia ekonomista. Twórca postaci wiedźmina. Jest najczęściej po Stanisławie Lemie tłumaczonym polskim autorem fantastyki.
             W 2012 roku minister kultury i dziedzictwa narodowego Bogdan Zdrojewski odznaczył go srebrnym medalem Gloria Artis.
             Urodził się i mieszka w Łodzi. Od 9 lipca 2008 roku jest honorowym obywatelem tego miasta. Jest absolwentem XXI Liceum Ogólnokształcącego im. Bolesława Prusa w Łodzi oraz Uniwersytetu Łódzkiego (handel zagraniczny, 1972). Początkowo pracował w handlu zagranicznym – handlował futrami w firmie „Skórimpex”.
             Karierę literacką zaczynał jako tłumacz, przekładając na język polski opowiadanie Słowa Guru Cyryla M. Kornblutha w „Fantastyce”. Pierwszym opublikowanym opowiadaniem był Stalogłowy (1984) w „Wiadomościach Wędkarskich”, dotyczące połowu pstrąga stalogłowego. Popularność zdobył cyklem opowiadań i pięciotomową sagą o wiedźminie – pierwsze opowiadanie „Wiedźmin”, ukazało się w grudniu 1986 w miesięczniku „Fantastyka”, jako laureat III nagrody w konkursie literackim ogłoszonym przez czasopismo. Oprócz tego wydał esej o Rycerzach Okrągłego Stołu Świat króla Artura. Maladie, leksykon miłośnika fantasy Rękopis znaleziony w Smoczej Jaskini, poradnik dla osób zaczynających grać w RPG pt. Oko Yrrhedesa, powieści z cyklu o Reinmarze z Bielawy (Trylogia husycka), powieść Żmija oraz wiele opowiadań i artykułów w czasopismach i zbiorach opowiadań.
             Jego książki zostały przetłumaczone na blisko dwadzieścia języków: angielski, niemiecki, rosyjski, hiszpański, francuski, białoruski, litewski, czeski, słowacki, ukraiński, portugalski, bułgarski, serbski, fiński, włoski, szwedzki, holenderski, estoński, chiński, węgierski. Jest laureatem wielu nagród literackich polskich i zagranicznych.
            </p>
        </div>
        <div class="book">
            <div class="img"></div>
            <h3>Książki Sapkowskiego - Saga o Wiedźminie
            
            </h3>
            <p>Wiedźmin – cykl książek polskiego pisarza fantasy Andrzeja Sapkowskiego i oparta na nim franczyza medialna oraz rodzaj najemnego łowcy potworów, który dał im nazwę.

             Tytułowi wiedźmini zajmują się odpłatnym zabijaniem potworów zagrażających bezpieczeństwu ludzi żyjących w świecie wiedźmina. Głównym bohaterem cyklu jest wiedźmin Geralt z Rivii.
                
             Na podstawie książek powstały m.in. film Wiedźmin z 2001 roku, serial Netflixa Wiedźmin (2019), komiksy, monety kolekcjonerskie oraz gry komputerowe – Wiedźmin, Wiedźmin 2: Zabójcy królów i Wiedźmin 3: Dziki Gon. Książki były również adaptowane w postaci słuchowisk.
                
             OPOWIADANIA
             Cykl wiedźmiński (jeszcze wówczas nie planowany przez autora) zaczął się jako seria opowiadań, pierwotnie publikowanych na łamach miesięcznika „Fantastyka”. Były głównie nowymi wersjami znanych legend i baśni (nazywanymi wersjami postmodernistycznymi; sam autor w wywiadach twierdzi, że pisząc opowiadania jako metodę twórczą wybrał euhemeryzację baśni).
             Pierwszym z nich było opowiadanie Wiedźmin z grudnia 1986 roku, napisane na konkurs „Fantastyki”, w którym zajęło III miejsce. Kolejne opowiadanie Droga, z której się nie wraca (niezwiązane bezpośrednio z postacią Geralta z Rivii) ukazało się w sierpniowym numerze pisma w 1988 roku. Początkowo autor nie chciał nawiązywać w nim do cyklu ze świata wiedźmina, jednak kiedy cykl ten zaczął powstawać, pojawiły się w nim nawiązania do fabuły tego opowiadania. Jak wspomina pisarz, kiedy Droga, z której się nie wraca po raz pierwszy ukazała się na łamach „Fantastyki”, dokonano poprawek redaktorskich bez zgody samego Sapkowskiego (pierwotna wersja opowiadania została później opublikowana w zbiorze Coś się kończy, coś się zaczyna).
             Pierwsze cztery opowiadania o Geralcie oraz Droga, z której się nie wraca, ukazały się w zbiorze opowiadań Wiedźmin, który został opublikowany nakładem wydawnictwa Reporter. Później trzynaście opowiadań wiedźmińskich ukazało się w dwóch zbiorach wydawnictwa SuperNowa – Ostatnie życzenie oraz Miecz przeznaczenia. Dwa opowiadania pośrednio związane z cyklem – Droga, z której się nie wraca oraz Coś się kończy, coś się zaczyna (opowiadanie-żart, opublikowane w 1994 w fanzinie „Czerwony Karzeł”, mylnie odczytywane przez niektórych jako alternatywne zakończenie sagi o wiedźminie) znaleźć można w przywołanym wcześniej zbiorze Coś się kończy, coś się zaczyna.
             W 2002 roku, nakładem wydawnictwa Libros, zostały wydane dwa tomy antologii Opowieści o wiedźminie zawierające 15 opowiadań jako zestawienie dziejów Geralta.

             SAGA O WIEDŹMINIE
             „Saga o wiedźminie” to pięć powieści o wiedźminie Geralcie (Krew elfów, Czas pogardy, Chrzest ognia, Wieża Jaskółki, Pani Jeziora), w których Sapkowski łączy wiele wątków rozpoczętych w opowiadaniach oraz dodaje nowe. Oprócz samego wiedźmina, główną bohaterką jest również Ciri – dziecko-niespodzianka znane już z opowiadań. Nazwa „Saga o wiedźminie” została nadana przez wydawcę – Sapkowski zamierzał nazwać sagę „Krew elfów”, zaś pierwszy tom miał być pierwotnie zatytułowany Lwiątko.

            </p>
        </div>
        <div class="book">
            <div class="img"></div>
            <h3>Wiedźmin - kolejność czytania
            
            </h3>
            <p>
             Jaki jest najlepszy układ, w jakiej powinien być odkrywany „Wiedźmin”? Chronologia historii to najlepszy wyznacznik. Podążając za nią, czytelnik może krok po kroku poznawać historię Geralta – tak, aby dobrze zrozumieć jego pochodzenie i tło wydarzeń, które następują w kolejnych tomach. Oto więc lista, którą można się kierować.

             SAGA O WIEDŹMINIE – KOLEJNOŚĆ CZYTANIA W PORZĄDKU CHRONOLOGICZNYM
             <ol>
                 <li>Ostatnie Życzenie</li>
                 <li>Sezon Burz</li>
                 <li>Miecz Przeznaczenia</li>
                 <li>Krew Elfów</li>
                 <li>Czas Pogardy</li>
                 <li>Chrzest Ognia</li>
                 <li>Wieża Jaskółki</li>
                 <li>Pani Jeziora</li>
                 <li>Coś Się Kończy, Coś Się Zaczyna</li>
             </ol>
             Teoretycznie można czytać wiedźmiński pięcioksiąg bez znajomości opowiadań oraz „Sezonu Burz”, będzie to jednak doświadczenie niepełne. Co ciekawe, w serii gier o wiedźminie również znajdziemy mnóstwo odniesień do wydarzeń znajdujących się w książkach, więc znajomość sagi i w tym przypadku znacznie wzbogaci wrażenia płynące z rozgrywki.
             Wiedźmin – książki: kolejność alternatywna?
             W jakiej kolejności czytać „Wiedźmina” alternatywnie? Tak naprawdę… trudno znaleźć inną ścieżkę prowadzącą przez historię bohatera i całe uniwersum. Mamy jednak dość ciekawą propozycję. Co powiecie na alternatywne zakończenie sagi? Tak, nieco żartobliwie, Andrzej Sapkowski określa opowiadanie „Coś się kończy, coś zaczyna”. Zostało ono napisane w ramach prezentu ślubnego dla przyjaciela autora i jest żartobliwym finałem historii bohaterów sagi. To propozycja dla miłośników romantycznych historii, ponieważ opowiadanie prezentuje ślub Geralta i Yennefer oraz ich „długie i szczęśliwe” życie. Kto woli wierzyć w tę alternatywną wersję, ten ma do tego prawo!
            </p>
        </div>
        <div class="book">
            <div class="img"></div>
            <h3>Inne publikacje Sapkowskiego
            
            </h3>
            <p>Mimo protestów czytelników, Sapkowski definitywnie zrezygnował z kontynuacji sagi o wiedźminie. Kolejny napisany przez niego cykl stanowi trylogia husycka, której głównym bohaterem jest Reinmar z Bielawy, zwany także Reynevanem von Bielau. Akcja osadzona jest w XV wieku, podczas wojen husyckich, na ziemiach polskich, śląskich oraz czeskich. Główny bohater przedstawiony jest jako dość kochliwy adept magii, wciąż muszący uciekać przed kolejnymi zagrożeniami, z dziwną regularnością podejmujący błędne decyzje. 
             W pewnym momencie przystaje on do husytów, co bynajmniej nie zapewnia mu większego bezpieczeństwa.
             W 2009 roku Sapkowski po raz kolejny zaskoczył czytelników, osadzając powieść pod tytułem "Żmija" w Afganistanie podczas radzieckiej interwencji. Głównym bohaterem jest tym razem obdarzony zdolnościami paranormalnymi chorąży Armii Radzieckiej Paweł Lewart, mogący wylegitymować się polskim pochodzeniem. Jego nadprzyrodzone umiejętności przytłumił co prawda pobyt w szpitalu psychiatrycznym, lecz spotkanie tytułowej żmii pozwala je odzyskać.

             Po omówieniu tych wszystkich pozycji można zaryzykować stwierdzenie, iż pisarstwo Sapkowskiego zmierza w stronę coraz ściślejszego osadzania motywów fantastycznych w rzeczywistości. Saga o wiedźminie dzieje się w świecie wymyślonym (choć padają sugestie, jakoby akcja miała miejsce na Ziemi przed epoką lodowcową), trylogia husycka – na początku XV wieku, natomiast "Żmija" ociera się o teraźniejszość (w epilogu mowa jest o polskiej interwencji w Afganistanie).
             W 2013 roku ukazał się długo wyczekiwany "Sezon burz" – kolejna powieść z cyklu o Wiedźminie, która nie była jednak bezpośrednią kontynuacją "Pani jeziora". Opisywane w niej wydarzenia rozgrywają się przed opisanymi w opowiadaniu "Wiedźmin". Na podstawie książki zrealizowano dwudziestogodzinne słuchowisko radiowe, w którym udział wzięło ponad osiemdziesięciu aktorów, m.in. Krzysztof Gosztyła, Krzysztof Banaszyk, Anna Dereszowska i Adam Ferency.
             W 2012 roku został odznaczony srebrnym medalem Gloria Artis.

             Andrzej Sapkowski jest jednym z najpopularniejszych polskich pisarzy zagranicą: jego książki tłumaczone były m.in. na angielski, niemiecki, francuski, włoski i hiszpański. Sławy przysporzyły jego książkom nagradzane na całym świecie gry komputerowe, rozgrywające się w świecie Geralta z Rivii: "Wiedźmin" (2007), "Wiedźmin 2: Zabójcy Królów" (2011) i "Wiedźmin 3: Dziki Gon" (2015) wraz z dodatkami "Serca z kamienia" (2015) i "Krew i wino" (2016). 
             Wiedźmińskie uniwersum stanowi także podstawę do cyfrowej gry planszowej "Wiedźmin: Gra przygodowa" (2014), cyfrowej gry karcianej "Gwint: Wiedźmińska gra karciana" (2018) oraz połączenia komputerowej gry RPG i gry karcianej, "Wojna Krwi: Wiedźmińskie opowieści" (2018). Saga o wiedźminie jest także kanwą serialu fantasy "Wiedźmin" po raz pierwszy wyemitowanego na platformie Netflix pod koniec 2019 r.
    
            </p>
        </div>
    </main>
    <footer>
        <p>Projekt WSB - Zaawansowane technologie internetowe</p>
    </footer> 
    <script src="sw.js"></script>   
    
</body>
</html>